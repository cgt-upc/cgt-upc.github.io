---
layout: post
title: CGT PAS Laboral - La lluita contínua
author: Francisco
categories: portada
---

### **La CGT a la UPC: [La lluita contínua](https://cgt-upc.github.io/portada/2023/03/27/La-lluita-continua.html)**

La CGT a la UPC es va constituir l'any 2013 amb persones dels 4 col·lectius (PDI laboral i funcionari, i PAS laboral i funcionari). Des del començament vam lluitar contra tot allò que considerem que és injust, en la mesura de les nostres possibilitats.

L'any 2019 ens vam presentar a les eleccions sindicals del PAS laboral i el resultat va superar amb escreix les nostres expectatives.

### **La lluita, l’únic camí**

cgt.seccio.sindical@upc.edu

![VOTA CGT](/assets/img/COR-NET.png)

<!-- more -->

**Accions i reivindicacions de la CGT a la UPC (Comitè 2019-2023)**

- Hem promogut diverses millores dins del comitè d'empresa i dins les seves comissions.

- Dins del comitè hem intentat que aquest fos el més fort possible promovent la unitat de totes les forces sindicals.

- Reclamacions contínues dins el comitè de seguretat (EPI adients, accidents laborals, adequació de llocs de treball per malaltia, acompanyar al servei de prevenció en les seves investigacions, eliminació de l'amiant, salut en el període COVID, etc.).

- Racionalització de la RLT. Regulació adient dels encàrrecs de categoria superior.

- Millores en la gestió i procediments dels tribunals dels concursos, d'acord amb l'experiència acumulada.

- Que la UPC apliqui l'acord de teletreball tal com ho va signar.

- Una formació adient, contínua, efectiva, que compleixi amb el que el conveni diu.

- Una carrera professional real i efectiva de tota la plantilla.

- L’actualització i millora dels acords de conciliació existents.

- Respecte al calendari laboral, la racionalització i el seu encaix amb la legislació vigent respectant els drets de les treballadores i treballadors.

- Des del 2021, un calendari just, que no tracti de manera errònia els assumptes propis, fet que ens obliga a treballar sis dies més del que marca el conveni.

- Reivindicació del pla d'igualtat des del primer moment.

**Accions i reivindicacions de la CGT**

- Defensa activa de les treballadores i treballadors. Acompanyament de les persones treballadores que ens han contactat, acompanyant-les per l’assessorament que cal en cada cas, tant sindical com jurídic.

- Atenció virtual des del març de 2021 els dilluns de 13 a 14 hores, https://meet.google.com/uyt-epqc-bmz per facilitar l’accés a totes les treballadores i treballadors de la UPC.

- La CGT va ser l'organització que va lluitar amb més força per als drets del professorat predoctoral, i el reconeixement del quart any.

- Vam reivindicar el dret al cobrament dels triennis dels predoctorals, postdoctorals i altres col·lectius afectats. Després de diversos anys reivindicant-ho, el juliol passat es va acordar el cobrament entre Gerència i Comitè del PDI Laboral.

- Suport actiu a les reivindicacions del professorat associat.

- Des de 2018 CGT és el sindicat que legalitza la vaga del 8 de març.

- CGT és el sindicat que més vagues ha convocat en l'àmbit estatal en l'últim any.

- Actualment, estem en lluita contra la LOSU. És una llei que disfressa amb boniques paraules molts perills per tots els col·lectius, per a l’alumnat, per al PAS i sobretot per al PDI més precari (professorat associat, temporals, etc.). Aquest 22 de març, la CGT ha convocat vaga de 24 hores en defensa de tot el professorat precaritzat, en risc de ser acomiadat en molts casos.

- Amb forces renovades iniciem un nou període on encetem la lluita coordinada entre tots els col·lectius i totes les Universitats, tant de Catalunya, com de la resta de l'Estat.

La CGT sempre es posiciona en contra de qualsevol repressió, tant laboral com sindical, vingui d'on vingui, sempre en contra de qualsevol acomiadament arbitrari, sempre en contra de qualsevol injustícia cap a qualsevol dels col·lectius de la Universitat: Estudiantat, PDI i PAS.

_Secció sindical de la CGT a la UPC_

### **La lluita, l’únic camí**

cgt.seccio.sindical@upc.edu

![VOTA CGT](/assets/img/COR-NET.png)
