---
layout: post
title: Vaga 27S per Palestina
author: Francisco
categories: portada
---

Des de la [CGT Catalunya](https://cgtcatalunya.cat/27s-vaga-general-fi-genocidi-palestina//)
convoquem **vaga el divendres 27 de setembre del 2024**.

**Convocatòria unitària Jornada Lluita i Vaga General de 24 hores a nivell estatal, per la fi del Genocidi i l'Apartheid a Palestina.**

Des que es va empitjorar la massacre a Gaza per part d'Israel, hem estat testimonis de multitud de concentracions, actes, manifestacions i acampades en solidaritat amb Palestina convocades amb un sol objectiu: el cessament de la complicitat de les nostres institucions i governs amb el genocidi del poble palestí i l’ocupació del seu territori. Aquesta reivindicació ha xocat de cara amb un Govern espanyol impassible i indiferent. L'actuació tant de l'actual govern del PSOE i Sumar, com dels governs anteriors, és vergonyosa: no s'han aplicat sancions de cap mena al comerç amb l'Estat sionista, l'ambaixada espanyola a Tel Aviv funciona amb completa normalitat i no s'ha expulsat a l'ambaixadora d'Israel a l'Estat espanyol. A més, la cosa més alarmant és que s'ha intensificat la compravenda d'armament a Israel fins i tot després del 7 d'octubre, participant així en aquesta nova fase del genocidi contra la població a Gaza.

Davant d'aquesta situació d'urgència extrema, el Govern fa gestos simbòlics que no serveixen sinó per endarrerir el màxim possible la implementació de mesures reals. Mentre teatralitza el seu suport per desmobilitzar les diferents accions socials i sindicals, reprimeix manifestacions, desallotja acampades pro-palestines, i recorre a infiltrar les forces repressives dins dels moviments socials.
Un de tants gestos simbòlics va ser el del 28 de maig passat, quan, mentre mantenia el seu suport material al genocidi, va reconèixer l'Estat Palestí, amb les fronteres del 1967, moment en què el 78% del seu territori ja havia estat ocupat per un Estat colonial i d'apartheid. La suposada solució dels dos estats és impossible en un context en què Israel, l'únic estat sense fronteres definides del món, segueix en una constant expansió colonial mitjançant l’espoli i l'opressió dels palestins i les palestines. Palestina no pot ni ha de conviure amb un etnoestat genocida que a més fa servir la fam com a arma de guerra, bloquejant l'entrada a la zona d'ajuda humanitària.

Exigim al Govern espanyol: la ruptura immediata de relacions diplomàtiques, comercials i militars amb Israel, perquè deixi de ser còmplice de la neteja ètnica en curs; el reconeixement i l'empara del dret de retorn de totes les persones palestines refugiades; i que s'implementin totes les mesures possibles que condueixin al fi de l'ocupació i que garanteixin la plena igualtat de totes les persones palestines que viuen des del riu fins al mar. És crucial aturar el suport vital d’aquest règim colonial.

Denunciem la política neoliberal i imperialista del Govern, que ens ha portat a una conjuntura de crisi social d'extrema emergència, mentre que les grans empreses obtenen guanys històrics. El brutal augment del pressupost de defensa contrasta amb les retallades als sectors públics, especialment en sanitat i educació, ja expoliats anteriorment i crucials en un moment d'inflació i caiguda del poder adquisitiu de les treballadores.

Per això fem una crida a tots els sindicats i a tota la societat civil a solidaritzar-se i emprendre accions col·lectives que ens permetran lluitar contra la misèria i la violència estructural a l'Estat espanyol i fora d’aquest.
Contra la complicitat de les nostres institucions i governs, i atenent la crida dels treballadors i treballadores palestines, convoquem una jornada de lluita i vaga general el dia 27 de setembre.

**No farem ni un pas enrere en la lluita contra el genocidi sionista.**

**Per la redistribució de la despesa pública, invertim en vida i no en armes! Visca Palestina lliure!**

![72S-Vaga](https://cgt-upc.github.io/assets/img/V27S500.jpeg)

[CGT-UPC](https://cgt-pasl-upc.github.io/)
