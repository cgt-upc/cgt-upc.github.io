---
layout: post
title: Xerrada informativa sobre la situació a Palestina
author: Francisco
categories: portada
---
Benvolgudes, benvolguts,

com sabeu, l'ofensiva israeliana contra el poble palestí segueix en marxa amb més de 14.000 persones assassinades, que s'hagin confirmat. Ha atacat hospitals, combois de ferits i desplaçats, camions amb ajuda humanitària, escoles i universitats. Aquest comportament no és nou sinó que se suma als més de 75 anys d'ocupació criminal de l'estat d'Israel amb sistemàtics segrestos i assassinats.

La UPC té convenis amb universitats i empreses d'Israel, que fan servir les investigacions que es realitzen a la nostra universitat per millorar les seves polítiques d'extermini i d'apartheid.

Per aquest motiu, diversos membres de la comunitat educativa de la UPC han organitzat una xerrada aquest proper **dilluns 27 de Novembre a les 12:30 h** del migdia per denunciar aquesta complicitat i fer pressió als diferents òrgans de govern universitaris. Part de la nostra tasca per aturar aquest genocidi passa per al boicot als lligams capitalistes entre les institucions d'occident i les empreses i institucions d'Israel.

<!--more-->

 Per aquesta xerrada comptarem amb diverses estudiants i treballadores, entre altres persones:
  - Laia Haurie, membre de la Coalició Prou Complicitat amb Israel
  - Arnau Carné, militant d'Ítaca i de la campanya BDS
  - Júlia Portet, portaveu del Sindicat d'Estudiants dels Països Catalans
  - Membre del col·lectiu Prou Sal de Sallent
  - Maurici Victory, militant de la CGT Ensenyament

Us esperem a totes el **dilluns a les 12:30 h** a la **plaça de les constel·lacions (davant la biblioteca) del Campus Nord de la UPC**.

![Xerrada-27-Novembre-Plaça-Constel·lacions](https://cgt-upc.github.io/assets/img/Cartell.jpg)
