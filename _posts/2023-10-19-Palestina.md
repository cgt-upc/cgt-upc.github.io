---
layout: post
title: Aturem el genocidi a Palestina
author: Francisco
categories: portada
---

![Manifesatació - Dissabte 21 – Jardinets de Gràcia - 18:00](https://cgt-upc.github.io/assets/img/mani-palestina.png)

**Divendres 20 – Porxo UB Raval, 19:00**

**Dissabte 21 – Jardinets de Gràcia 18:00**

Els darrers dies les imatges de la destrucció de Gaza i de la mort de milers de persones ens acompanyen cada dia a la televisió. L’horror continuava amb la destrucció d’un hospital per part dels bombardejos israelians, amb més de 500 morts.

No obstant, l’ocupació de Palestina, la colonització progressiva de les seves terres i la violència contra els i les seves habitants per part de l’Estat d’Israel és una realitat que fa anys que dura davant la passivitat, el silenci còmplice i, de vegades, la col·laboració directa de gran part de la comunitat internacional, en especial d’Estats Units i la Unió Europea. Per això, des de fa anys, CGT-UPC recolça la [Campanya Internacional pel Boicot, les Sancions i les Desinversions a l’Estat d’Israel](https://bds.cat/).

Ara, davant els darrers esdeveniments, renovem la crida al conjunt del col·lectiu Universitari a adoptar una actitud activa de denúncia del genocidi que s’està perpetrant contra el Poble de Palestina, amb qui som solidàries. En aquest sentit, us convidem a difondre i a participar en les diferents convocatòries que van sortint. Destaquem l’Acte públic contra el genocidi de l’Estat d’Israel que diverses organitzacions universitàries realitzarem al **Portxo UB Raval aquest divendres 20 d’octubre a les 19:00** i la convocatòria de manifestació unitària a Barcelona, a **Jardinets de Gràcia el dissabte 21 d’octubre a les 18:00**.

També et convidem a [signar i difondre la Declaración desde las Universidades del Estado español en apoyo al Pueblo Palestino](https://docs.google.com/forms/d/e/1FAIpQLSdczsHBU0XyRKo0iqsh4MZdmnMLb3Zxv_r0JXVG_MiWKnlJZw/formResponse?pli=1).

![Acte públic](https://cgt-upc.github.io/assets/img/acte-public.jpeg)
