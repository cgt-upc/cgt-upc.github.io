---
layout: post
title: Manifestació 6 de Octubre contra el colonialisme i els genocidis
author: Francisco
categories: portada
---
Des de la CGT us animem a unir-vos a la manifestació per Palestina i el Líban que tindrà lloc el proper diumenge 6 d’octubre, i us compartim el manifest que ha elaborat la Red Universitaria por Palestina.

**Manifest de la Red Universitaria por Palestina en relació amb la manifestació del 6 d’octubre de 2024**

“No vaig pensar que el món deixaria que una cosa així passés al segle XXI” ens diu Ghassan Abu Sittah, cirurgià i rector de la Universitat de Glasglow, testimoni directe de l'horror absolut que s'està vivint a Gaza, que va parlar per a la comunitat universitària el 31 de maig de 2024. I tanmateix, aquí tenim el civilitzat món del segle XXI, els seus estats democràtics, i els seus governs (els nostres governs), observadors impassibles de la barbàrie més absoluta, com si res d'això fos amb ells, un any després del començament del genocidi i quan la maquinària sanguinària d'Israel comença a estendre's més enllà de Palestina.

Des de la Red Universitaria por Palestina recordem, però, que a Gaza es lliura una batalla per la humanitat en què ens ho juguem tot. Ens ho recorden la Cort Internacional de Justícia i l'ONU, en la seva absoluta impotència: davant de la irresponsabilitat i la paràlisi dels governs, és el moment d'actuar de la societat civil. No ens queda cap altra opció. Per això tenim presència a la pràctica totalitat de les universitats públiques espanyoles i per això portem mesos treballant incansablement perquè les universitats i la resta d'institucions competents en matèria de recerca compleixin amb les clàusules de Drets Humans que inclouen els seus estatuts, perquè compleixin amb l’article 2.3 de la LOSU que insta les universitats a «prendre com a referent els drets humans» en l'exercici de les seves funcions, perquè compleixin amb l'opinió consultiva de la Cort Internacional de Justícia del 19 de juliol sobre la responsabilitat de tercers al genocidi i l'ocupació, perquè es compleixi l'article 2 de l'Acord d'Associació Euromediterrani UE-Israel que en supedita la validesa al «respecte dels drets humans i dels principis democràtics» i que ha quedat, davant la vergonya de totes nosaltres, en pur paper mullat, perquè els diners de la investigació europea han seguit arribant a Israel des de l'octubre del 2023 com si res del que fa Israel anés amb ningú.

A la Red Universitaria por Palestina continuarem perquè encara creiem en una universitat que formi éssers humans dignes, justos i crítics, i no mers tecnòcrates insensibles al seu entorn. No desistirem; esgotarem totes les vies i no pararem fins a la fi del genocidi i la colonització i la complicitat de les nostres institucions amb ells.
Visca Palestina lliure.


[Red Universitaria Por Palestina](https://x.com/RedxPalestina) | [RUxP](https://www.redxpalestina.org)

[Prou complicitat amb Israel](https://x.com/proucomplicitat)

[CGT-UPC](https://cgt-upc.github.io/)
