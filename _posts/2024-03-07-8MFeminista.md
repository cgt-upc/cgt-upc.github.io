---
layout: post
title: 8M Vaga Feminista
author: Francisco
categories: portada
---

[VAGA 8M - CGT Ensenyament/Universitats](https://cgtcatalunya.cat/10-motius-vaga-general-feminista-8m/)

10 motius per fer la Vaga General Feminista

Aquest 8 de març la CGT tornem a convocar Vaga General Feminista i sortim al carrer perquè no deixarem de lluitar, juntes i fortes, per sacsejar aquest estat patriarcal, racista i capitalista, que ens segueix relegant a la precarietat.

Com sempre diem: "ens sobren els motius" per anar a la Vaga General. Aquí te'ls expliquem:

1. Bretxa salarial de gènere: cobrem menys que els homes pel mateix treball. Un 20% o 5.907€ menys a l'any.

2. Assetjament sexual i/o per raó de gènere als centres de treball: s'estima que entre un 25% i un 50% de les dones hem viscut situacions d'assetjament sexual a la feina. Els plans d'igualtat continuen sent paper mullat pels empresaris.

3. Les polítiques de conciliació són lamentables: es segueix acomiadant a embarassades, els permisos per lactància no s'adeqüen a la realitat de les mares, no s'ha normalitzat la jornada laboral adaptada i les dones som les que agafem 9 de cada 10 excedències per cuidar les criatures, veient-nos abocades a tenir menys ingressos, limitades i penalitzades per ser mares.

4. Pel repartiment i reconeixement del treball de cures: realitzem la major part d'aquest treball però, tot i que és el que sustenta la vida, ni es reconeix, ni es visibilitza, ni es remunera.

5. La precarització laboral, especialment si som migrants: estem sobrerepresentades a les feines més precàries, si som migrants, sovint sense contracte i en condicions indignes. Tot això contribueix a la feminització de la pobresa: un 70% de les persones pobres del món són dones, repartiment de la riquesa JA.

6. Més d'un 80% de les persones trans està a l'atur: ni tan sols podem accedir al mercat laboral, són discriminades o directament acomiadades de moltes feines per defensar la seva identitat.

7. Les dones pensionistes cobren una mitjana de 455€ mensuals menys que els homes: un clar exemple del patriarcat, matar-se a treballar durant tota la vida sense cap mena de reconeixement per no poder pagar ni la calefacció quan fa fred.

8. Pels drets de les treballadores sexuals i contra l'explotació sexual, el proxenetisme i el tràfic de persones amb fins d'explotació sexual.

9. Perquè la violència de gènere i els feminicidis NO paren: 56 dones assassinades a mans de les seves parelles o exparelles al 2023, un total de 101 feminicidis si es tenen en compte totes les tipologies del concepte. La situació és massa greu i les institucions no responen. Cridem a l'autodefensa.

10. Contra l'ofensiva antifeminista de l'extrema dreta, per la solidaritat internacional, l'antiracisme i l'anticapitalisme des d'una perspectiva transfeminista. Pel suport mutu entre nosaltres i  perquè estem fartes d'aquest sistema que ens menysprea, infantilitza i margina; que ens atorga uns rols injustos i se n'aprofita; que s'ha apropiat de la lluita feminista com a eina de màrqueting per a mantenir-nos dòcils.

[VAGA 8M - CGT Ensenyament/Universitats](https://cgtcatalunya.cat/10-motius-vaga-general-feminista-8m/)

<!--more-->

**Diem prou! Per un feminisme de classe, combatiu, i que incomodi!**

**Vaga General Feminista 8M 2024. A educació, sumem motius**

[VAGA 8M - CGT Ensenyament/Universitats](https://www.cgtensenyament.cat/vaga-general-feminista-8m-2024-a-educacio-sumem-motius/)

CGT Catalunya convoca un any més vaga general feminista. Sacsegem el patriarcat, caminem cap al feminisme!!

Ens sobren els motius! La bretxa salarial de gènere, la pèrdua de poder adquisitiu que afecta especialment les dones, l’increment de la violència sexual i l’assetjament als centres de treball, una extrema dreta que cada dia ens vol més submises… No hi ha alternativa, cal lluitar i demostrar que no ens farem enrere. 

Des de CGT Ensenyament fem una crida al seguiment de la vaga a tot el personal dels centres educatius. Aquest any, malauradament, hi sumem nous motius. 

Com a bons experts en màrqueting, el Departament d’Educació fa just el contrari del que publicita. En comptes de garantir l’erradicació de les discriminacions per raó de gènere i d’invertir els recursos necessaris per fer efectiva una veritable transformació feminista, el que fa és just el contrari. 

**Per posar alguns exemples de la llarga llista de motius per aturar-nos al 8 de març**

* Perdre la feina quan decideixes ser mare
* Discriminació de les famílies monoparentals:
* La privatització dels serveis públics té nom de dona
* Dignificació de les condicions laborals de totes: 
* El càrrec de coordinació de coeducació i benestar (COCOBE)

Sense una educació sexoafectiva no podem arribar al feminisme. 

La vaga del 8M tindrà sentit fins que tot això no s’aturi, perquè no podem permetre que se’ns utilitzi com a mà d’obra gratuïta per mantenir la vida i per reproduir-la, i se’ns exclogui de la vida laboral quan no “servim al capital” i perquè no podem cedir davant l’embat de la ultradreta. 

Per això i molt més, us encoratgem a construir la vaga feminista d’enguany, a contactar amb nosaltres si voleu organitzar una assemblea o xerrada al vostre centre, a participar en els comitès de vaga dels vostres barris, a treballar amb l’alumnat els motius de la vaga, a compartir amb nosaltres els vostres materials coeducadors i a organitzar-vos als centres per difondre i organitzar accions per la vaga feminista. 

[VAGA 8M - CGT Ensenyament/Universitats](https://www.cgtensenyament.cat/vaga-general-feminista-8m-2024-a-educacio-sumem-motius/)

**VISCA, VISCA, VISCA LA VAGA FEMINISTA!!**

![Vaga8M](https://cgt-upc.github.io/assets/img/VAGA-GENERAL-FEMINISTA-educacio-2-724x1024.png)
